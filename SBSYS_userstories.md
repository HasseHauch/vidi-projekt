## 1. Integration til SBSYS
### 2. Forudsætninger
I de følgende userstories er det underforstået, at den grundkortfunktionalitet, man får stillet til rådighed, når kortet vises fra en sag, indeholder de funktioner, som findes i medarbejder-GIS/Vidi, så som zoom, kortlag, søgning mv. 

#### 3.Userstories
Følgende userstories er på idéplanet og tænkes efterprøvet og konkretiseret yderligere gennem dialog med udvalgte brugere i BMO. Nummereringen er tilfældig og ikke udtryk for en prioritering

1. Som byggesagsbehandler har jeg brug for at kunne hente og importere ejere og beboere fra udvalgte adresser i kortet til fletning af høringsbreve. Funktionen findes i den eksisterende integration mellem EjdExplorer og SBSYS, så det er mest for at huske, at den skal være indeholdt, men også fordi eksportfunktionen kan forbedres (se pkt. 2)

2. Som sagsbehandler har jeg brug for at kunne importere ejere/beboere som parter til en sag i SBSYS. I forbindelse med importen vil det spare tid, hvis jeg kan tildele parterne en bestemt rolle, eksv. høringspart, i SBSYS' rolleregister. 

3. Som sagsbehandler har jeg brug for let at kunne få vist den geografiske placering af en sag i kortet. Det er ikke vigtig, om kortet er indlejret i kortet eller det bliver aktiveret som en selvstændig visning i en browser.

4. Som sagsbehandler f.eks. i Vej Park har jeg brug for ifm. visning af min aktuelle sag i kortet at kunne se, om der er andre aktive sager i lige i nærheden. Herved kan jeg undgå at kommunen henvender sig unødigt til de samme parter flere gange, samt at jeg evt. kan koordinere sagernes udførsel

5. Som sagsbehandler har jeg brug for fra en vist sag at kunne foretage en konfliktsøgning, som kan give et overblik over, hvad der er gældende på den pågældende adresse, så som kommune- og lokalplaner, fredninger eller miljømæssige forhold.

6. Som sagsbehandler har jeg brug for fra én eller flere sager, som er fremsøgt/vist i kortet, at kunne fremsøge sagerne i SBSYS.

7. Som sagsbehandler har jeg brug for fra en fremsøgt liste af sager i SBSYS, at få vist deres placering i kortet

8. Som sagsbehandler har jeg brug for at kunne tegne objekter i kortet og knytte dem til min sag. Herved har jeg mulighed for at se den præcise placering af sagens objekt, f.eks. en bygning, en bestemt del af grunden eller placeringen af et objekt. Et eksempel på dette er tegningen med interne veje og husnumre på Frederiksberg Hospital eller et forslag til fremtidig vejføring på området. Tilknytningen af et GIS-objekt skal kunne ske både i form af et dokument, som gemmes som dokument i sagen, eller ved at objektet hentes, når man viser sagen på kortet fra ESDH. 

9. Hvis jeg som sagsbehandler har tegnet og tilknyttet et GIS-objekt til en sag, vil jeg også gerne have mulighed for både at redigere og slette det igen.

10. I forbindelse med at jeg i et kortudsnit kan se, at der findes sager i området, vil jeg gerne i forbindelse med en markering af en enkelt sag kunne se, nogle nøgleinformationer om sagen, så som titel, journalnummer, sagsbehandler og tema/emneord.

11. Da der meget vel kan være flere sager på samme placering i kortet, skal der være mulighed for at få vist en liste med udvlagte metadata, hvorfra man skal kunne hoppe til den ønskede sag i ESDH
